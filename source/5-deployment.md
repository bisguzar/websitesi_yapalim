# Sayfamızı Yayınlayalım

Dökümana başlarken ihtiyacımız olacaklar kısımında bir *github.com* hesabına ihtiyacımız olacağını belirtmiştik. Eğer bir hesap açmadıysanız şimdi *www.github.com* adresine gidip bir hesap oluşturabilirsiniz. Hesap oluşturduktan sonra kendimize github.com üzerinde bir repository yani bir depo oluşturacağız. Dökünın *İnternet Nasıl Çalışır?* bölümünde web sitelerinin bir kaynaktan servis edildiğini söylemiştik. Burada bizim kaynağımız github.com olacak. Yani biz dosyalarımızı github.com'a göndereceğiz o da sayfamıza erişmek isteyen kullanıcılara servis edecek. Bunun için dosyalarımızı saklayabileceğimiz bir depoya ihtiyacımız var. Github'a giriş yaptıktan sonra https://github.com/new adresine gidelim ve buradan yeni bir depo oluşturalım. Depo adı kısımına (Repository Name) github kullanıcı adımızı yazıp sonunda '.github.io' ekleyeceğiz. Benim kullanıcı adım *bisguzar* olduğu için depo adı kısımına **bisguzar.github.io* yazacağım. **

Daha sonra *Create repository* butonuna tıklayarak depomuzu oluşturalım. Karşımıza depomuza nasıl dosya yükleyebileceğimiz ve depomuzu nasıl kontrol edeceğimizi anlatan kısa bir döküman çıktı.

![github_upload](../0-static/github_upload.jpg "")

Biz burada görselde de işaretlenen yere yani *uploading an existing file* bağlantısına tıklayacağız. Daha sonra *index.html, style.css ve ben.jpg/png* dosyamızı buraya sürükleyeceğiz.

![github_uploading_commit](../0-static/github_uploading.jpg "")

Dosyalarımızı sürükledikten sonra aşağıda listelenmiş şekilde görebiliyoruz görseldeki gibi. Daha sonra *Commit changes* alanındaki başlık kısımına yaptığımız değişikliği yazıyoruz. Biz dosya yüklediğimiz için *Dosyalra yüklendi.* yazabiliriz. Daha sonrasında da *Commit changes* butonuna tıklayarak işlemi tamamlayıp dosyalarımızı depomuza gönderiyoruz. Artık depomuzdaki o dökümanın gittiğini ve onun yerine dosyalarımızın geldiğini görebiliriz. Şimdi ise depo sayfamızın sağ üstündeki *Settings* sekmesine geçelim. 

![github_settings](../0-static/settings_tab.jpg "")

Burada aşağıya doğru indiğimizde *GitHub Pages* alanını göreceğiz. Buradan *Source* seçeneğini *master branch* olarak seçelim ve *Save* butonuna basalım. 

![GitHubpages](../0-static/gh_pages.jpg "")

Artık her şey hazır! Tarayıcımızdan https://github_kullanici_adimiz.github.io adresine gidersek kendi sayfamızı görebiliriz. Bağlantıyı kendi github kullanıcı adınıza göre düzenlemeyi unutmayın. Her şeyi halledip kendi kişisel sayfamızı oluşturduğumuz ve yayınladığıma göre bunu paylaşmaya hazırız. Twitter üzerinden [@KodlamaG](www.twitter.com/kodlamag) ve [@bugraisguzar](www.twitter.com/bugraisguzar) adreslerini etiketleyerek bağlantınızı paylaşırsanız biz de gururlanabiliriz!