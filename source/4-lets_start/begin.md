Dökümanın bu bölümüne geldiysek artık kişisel web sayfamızın temellerini atabilecek kadar bilgiye sahibiz demektir. Hadi o zaman sayfamızı oluşturmaya başlayalım! Öncelikle dilediğiniz bir yerde (önerim masaüstü) *websitem* adında bir klasör oluşturun. Ve daha sonra bu klasörün içine uzantısı *.html*, adı *index* olan bir dosya oluşturalım. Yani *index.html* dosyası. Bir de yanına *style.css* dosyası oluşturalım. Daha önceden hazırladığımız, kendimize ait bir fotoğrafı da yine bu klasör içine kopyalayalım. Klasörümüzün son görünümü aşağıdaki gibi olmalı.

--- websitem
  |-- index.html
  |-- style.css
  |-- fotografim.jpg (ve ya .png)